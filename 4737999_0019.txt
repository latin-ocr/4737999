...11-

noc donique Anaxagorae procreatricem mentem, sed quem
ad modum reguli minores ad magni Caesaris solium ail-
staut, cujus parent mandatis, ita Plato scriptis suis om-
nium illorum rationes comprehendit sibique subjecit. Ab
Socrate vero, quem docentem inducit et disserentem, phi-
losophiae accepit fundamenta, ut supra demonstravimus,
accepit etiam tractationem rerum dialecticam. Proprium
fuit omuino Atheniensibus, multa loqui et de multis: quo
cum studio conjuncta* ⁴erant festivitas atque ironia et
summa dicendi judicandive subtilitas. Cujus rei testes
habemus lepidissimas Aristophanis fabulas, - quas ne
nunc quidem emortuas esse nostra urbs ingenti Ranarum
applausu probavit. -- Quodque Aristophanes adversarios
suos acerbis ludibriis ac publica reprehensione solebat
petere, id Platoni etiam in more fuit. Praecipue autem,
sophistas, temporis ejus gravissimam pestem, impugnavit,
quos et certis demonstrationibus et operum forma devicit.
Qui quum auditores longis orationibus 'bene adornatis
ac lepide perorantibus (ἐπιδείξεσι) defatigarent, Platonis
ea est operum ratio, ut nos medias in res atque philoso-
phiae tamquam in praesentiam rapiat.

Platonem ergo, quum eo esset ortus populo, qui et
pulchri artiumque cultui deditus et ingenii non solum ce-
leritate verum etiam felicitate praestans, humanitatis haud
mediocrem tenuit locum, quum et ipse poetica facultate
valeret et dialectices atque virtutis praeceptorem habuis-
set, Socratem, nihil eorum omnium ad philosophiam non
adhibuisse videmus, mediamque tenuisse sentimus viam
ejusmodi, ut neque doctrinae systema large elaboratum
fumaret, netfue notiones philosophicas dijudicaret modo,
sed scriem quandam operum artificiosissimorum propone-

