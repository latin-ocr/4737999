- 33 ..-

si apud Spinozam, unde oriatur impotentia humana et
quid sit illud negativum, quod dolorem gignit et tristitiam,
interrogat. ·

Spinoza igitur virtutis summum fastigium in -aliqua
animae nostrae conditione posuit, ad quam ut veniamus,
penes unumquemque est facultas3 Platonem vero notio
justitiae, in qua columen virtutis inesse credidit, a singu—
lorum hominum natura atque officio ‘ad publicam vitam
civitatemque traduxit, qua formata majorem nanciscamur
sufficientiam. Quare universae ethices finem, acquiescen-
tiam et beatitatem, Plato sine arte politica nullo pacto
dari, Spinoza magis ad solam humanae mentis in se per-
fectionem pertinere putat. Sed est, ut Graecus etiam in-
genii scientiam atque peculiarem cogitandi facultatem plu-
rimi faciat: quae est illa ὁμοίωσις τῶ· θεῶ, quacum amorem
dei intellectualem Spinozae proxime comparare posse vi-
demur.

Quam animi humani praestantissimam virtutem uterque
splendidissime exposuit. Praecipit autem Plato honi ideam
quasi ob oculos esse ponendam, quae, ut sol oculis
nostris lumen affundit efficitque, ut corpora cernere pos-
simus, ita menti affert cognoscendi facultatem resque in-
telligi posse facit. Praeterea quia bonum illud rebus
cunctis nou tantum hoc largitur, ut cognoscantur, sed
etiam ut sint, summa nos sui admiratione et desiderio
usque crescente implet„ Hanc igitur ut per se solam> in-
tueamur et cogitando comprehendamus, ante omnia opus
est, quandoquidem ista cum idea nihil non sit conjunctum,
quod felicitati nostrae inserviat. Neque aliter Spinoza
nos ad 'substantiam contemplandam evocat, cujus ipsi
sumus pars et ad quam, tamquam ad parentem amantissi-

