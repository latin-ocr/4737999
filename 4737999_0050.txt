...42—

praemium, sed ipsa virtus; nec eadem gaudemus, quia
libidines coercemus, sed contra, quia eadem gandemus,
ideo libidines coercere possumus. Tali modo virtutem
Spinoza omnium rerum potentissimam, Plato optimam
esse judicavit. Facile autem' intelligitur, Spinozams felici-
tate cum virtute unita, al'tius procedere non potuisse, sed
in ethica quatenus ad solius mentis cultum pertinet, ac-
quievisse: Graecum autem philosophia ad politicam con-
dendam perduxit. Spinozae ethica est solum subjectiva
(ut nostris vocibus utar); Plato objectivam superstruxit
subjectivae. Quum Spinoza vero et civitatem apprime
utilem esse judicet et cognitionis humanae argumentum,
deum, ab omni hominum singulorum proprietate longissime
separet et omnibus commune atque universale esse velit,
disciplina ejus moralis, etsi in cognitione et mentis po-
sita labore, fit tamen quodammodo objectiva.

Plato quod singulis virtutis generibus propriam de-
derat vim aliamque earum ad alium hominem pertinere
docuerat, ita ut hic magis continentia, ille magis pru-
dentia aut fortitudine ageretur, naturalem hominum aequa-
litatem substulit, quam quidem Spinoza·‚ plurimi faciens
uniuscujusque hominis animam, servans firmissime omnem
ordinum diversitatem non naturae, sed voluntatis vel
etiam perversitatis humanae esse vult. Etenim apud anti-
quos omnino ea obtinuit opinio, e bono viro bonos filios,
e malo malos solere procreari: cui sententiae maxime ut
Spartani antiquissimarum rerum tenacissimi, ita aristocra-
tiae amicus Plato faverunt. At religio Christiana, quae
omnes homines dei esse liberos atque ad omnes veritatis
divinae et cognitionem et salutem pertinere praecipit,
nullomodo quemquam, ex qno innotuit, aliud juris publici

< w wm-w11v...]

