...44-

vero tum demum civitates oriri censet, quum voluerint
homines convenire. Itaque spinosae· civitas pactione,
Platonis vero natura atque ejus necessitate fundatur. llle
nihil eam esse judicat quam multitudinis conjunctae po- ·
tentiam ac voluntatem3 hic ad rempublicam super singu-
lorum hominum arbitrium elatam singulos lege naturae
accedere putat. Spinoza igitur civitatis eam sibi infor-
mavit imaginem, quae singulorum potentia efficeretur tam-
quam partium integrum ac totum aliquid formantium3 Plato
singulos homines nihil nisi articulos sibi finxit corporis
ejus, quo cum velut anima conjuncta esset idea justi libera
ac sublimis. Regnat ergo in civitate Platonis idea aeterna,
nunquam satis ac plane manifesta, ad quam tendunt om-
uia3 in Spinozae voluntas publica sive utilitas communis.

Videmus, fundamentum reipublicae *Platonicae esse
rationale, ab ipsius rationis purae decretis repetitum3 Spi-
noza experientiam facit politices magistram, licet non in-
ficietur, eam optimam esse rempublicam, quae maxime
secundum· rationem constituatur. {Plato summam analo-
giam proponit internam unius hominis justitiam inter et
externam civitatis conditionem, alter reipublicae statum ad
interiorem hominis naturam et ut ita dicam domesticum
officium, quae est dei cognitio, pertinere negat.

Porro, quemadmodum unica est justi idea et unica
hominis imago perfecti, reipublicae etiam excogitavit Plato
statum eum, qui optimus esset omnium et quam maxime
conveniens justitiae. Justitiam autem quum posuisset in
recta virtutum omnium distributione et quasi concentu,
eam judicavit esse optimam civitatem, iu qua unusquis-
que civium non sibi viveret, sed exculta naturali sua in-
dole, ad publicam utilitatem, quantum ipse posset, con-

